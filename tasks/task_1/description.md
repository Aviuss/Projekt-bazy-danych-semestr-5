# I etap
Przeprowadzenie eksperymentu wymaga zbudowania trzech komponentów oprogramowania.

- [x] 1: Generator zbioru wektorów obciążenia dla wszystkich shardów. W pierwszym podejściu przyjmijmy, że jedynym parametrem wejściowym będzie liczba shardów, czyli liczba wektorów obciążenia do wygenerowania. Przyjmijmy też, że arbitralnie wektory będą 24 wymiarowe. Wartości wszystkich składowych wektorów muszą być nieujemnymi liczbami wymiernymi. Na początku przyjmijmy też, że rozkład prawdopodobieństwa dla wartości składowych wektorów jest zgodny z rozkładem wykładniczym z wartością lambda równą 1.
- [x] 2: Kod wybranych algorytmów dla alokacji shardów. Zaczniemy od dwóch trywialnych algorytmów: losowej alokacji i wielowymiarowego Multiway number partitioning
    - [x] a: Algorytm losowy bazując na równomiernym rozkładzie prawdopodobieństwa ma generować losowe lokalizacje dla kolejnych shardów danych. Na początku przyjmijmy, że średnia liczba shardów na węzeł chmury wynosi 10. Stąd generator ma generować wartości całkowite z przedziału <1; liczba shardów/10>. 
    - [x] b: Wielowymiarowy algorytm Multiway number partitioning ma działać dwu-fazowo. Najpierw należy posortować wektory ze względu na miarę L<sub>∞</sub> (maksymalna składowa), a następnie wektory w kolejności zgodnej z posortowaniem, będą dodane do takiej lokalizacji, w której minimalizowana jest największa wartość składowej sumarycznego wektora obciążenia. Dla każdej potencjalnej lokalizacji należy wyznaczyć maksymalną wartość składowych po dodaniu rozpatrywanego wektora i wybór lokalizacji o najmniejszej wartości maksymalnej. W przypadku gdy większa liczba lokalizacji współdzieli tę samą najmniejszą wartość maksymalną, wyboru lokalizacji należy dokonać losowo. Wektor dodany do danej lokalizacji powiększa sumaryczny wektor obciążenia danego węzła.
- [x] 3: Porównanie wyników działania algorytmów. Dla tego samego zbioru wektorów obciążeń shardów należy wyznaczyć poziom niezrównoważenia przez wyliczenie błędu średniokwadratowego dla wszystkich sumarycznych wektorów każdej lokalizacji z uśrednionym wektorem dla całej chmury, który jest sumą wektorów obciążenia wszystkich shardów we wszystkich lokalizacjach podzieloną przez liczbę węzłów chmury.

Wynikiem pierwszej iteracji powinno być porównanie jakości dwóch powyższych algorytmów dla kilku losowo wygenerowanych zbiorów wektorów obciążenia shardów.